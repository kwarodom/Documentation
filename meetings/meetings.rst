.. _meetings:

Meetings
========
  1. GPSC
  สรุปการประชุมทีมงาน PEA HiVE Platform ร่วมกับบอร์ดบริหารบริษัท GPSC
  รายชื่อผู้เข้าร่วมประชุมจากการไฟฟ้าส่วนภูมิภาค
    1. นายชาญณรงค์ สอนดิษฐ์    ผู้อำนวยการฝ่ายวิจัยและพัฒนาระบบไฟฟ้า
    2. นายกิตติ เลียงเครือ	         ผู้อำนวยการกองวิจัย
    3. ดร. วโรดม คำแผ่นชัย        วิศวกร ระดับ 6 แผนกวิจัยสถานีไฟฟ้าและระบบส่ง กองวิจัย
    4. นายธีรพงษ์ พลมาตย์         วิศวกร ระดับ 5 แผนกวิจัยคุณภาพไฟฟ้า กองวิจัย

  คณะกรรมกรรมการบริษัท GPSC
    1. คุณสุรงค์ บูลกุล  		     ประธานกรรมการบริษัท
    2. คุณเติมชัย  บุญนาค		    คณะกรรมการบริษัท
    3. คุณพยุงศักดิ์  ชาติสุธิผล	  คณะกรรมการบริษัท
    4. คุณอธิคม  เต็มศิริ		     คณะกรรมการบริษัท
    5. คุณสมชัย  วงศ์วัฒนศานต์	 คณะกรรมการบริษัท
    6. คุณเพียงพนอ  บุญกล่ำ		  คณะกรรมการบริษัท
    7. คุณคุรุจิต  นาครทรรพ		  คณะกรรมการบริษัท

  วาระที่ 1 กฟภ. นำเสนอรายละเอียดของโครงการพัฒนาแพลทฟอร์มการบริหารจัดการพลังงานอัจฉริยะ PEA HiVE Platform (รายละเอียดตามเอกสารแนบ http://bit.ly/2w68RoU และวิดีโอประกอบ https://youtu.be/Rc9TDGGTl4c)

  **สรุป PEA HiVE Platform โดยย่อ**

  แนวโน้มการเพิ่มขึ้นของการผลิตไฟฟ้าจากพลังงานแสงอาทิตย์ในประเทศไทยในช่วงหลายปีที่ผ่านมาทำให้เริ่มมีการนำเทคโนโลยีพลังงานแสงอาทิตย์มาใช้งานเพื่อวัตถุประสงค์ของการลดค่าใช้จ่ายด้านพลังงานส่วนหนึ่งเป็นผลมาจากมาตรการสนับสนุนการใช้พลังงานทางเลือกจากกระทรวงพลังงานซึ่งได้ประกาศเป็นแผนพัฒนาพลังงานทดแทนและพลังงานทางเลือก พ.ศ. 2558 – 2579 โดยระบุเป้าหมายการผลิตไฟฟ้าจากพลังงานแสงอาทิตย์ไว้ที่ 6,000 เมกะวัต์ ภายในปี พ.ศ. 2579
  โดยการผลิตไฟฟ้าจากพลังงานแสงอาทิตย์บนหลังคาถือเป็นส่วนสำคัญอย่างหนึ่งดังจะเห็นได้จาก การสนับสนุนโครงการนำร่องการส่งเสริมการติดตั้งโซลาร์รูฟอย่างเสรี จำนวน 100 เมกะวัตต์ ซึ่งประกาศในปี 2559 และมีการคาดหวังว่าค่าใช้จ่ายในการติดตั้งพลังงานแสงอาทิตย์ บนหลังคา จะมีค่าลดลง อย่างต่อเนื่องทำให้การเข้าถึงของบุคคลทั่วไปนั้นง่ายขึ้นกว่าที่ผ่านมา

  อย่างไรก็ตามระบบติดตามการผลิตพลังงานแสงอาทิตย์บนหลังที่ทำงานประสานสัมพันธ์กับระบบที่สามารถควบคุมการใช้พลังงานภายในบ้านพักอาศัยและอาคารขนาดเล็กหรือขนาดกลางยังไม่เป็นที่นิยมและแพร่หลายนักทำให้เจ้าของบ้านและอาคารไม่ได้รับประโยชน์สูงสุดจากการติดตั้งระบบ ผลิตพลังงานแสงอาทิตย์บนหลังคา รวมไปถึงไม่ทราบว่าควรจะจัดการการใช้พลังงานภายในบ้าน หรือในอาคารอย่างไรเพื่อให้สามารถใช้พลังงานที่ผลิตได้จากระบบผลิตพลังงานแสงอาทิตย์ได้ มากที่สุด ดังจะเห็นได้จากเช่นขณะที่พลังงานแสงอาทิตย์สามารถผลิตไฟฟ้าได้
  เป็นช่วงเวลา เดียวกันกับที่ไม่มีผู้อยู่อาศัยภายในบ้าน หรือการไม่แน่ใจการตั้งค่าอุณหภูมิของเครื่องปรับอากาศ ภายในบ้านหรือในอาคารให้ประหยัดพลังงาน สอดคล้องกับพลังงานที่ผลิตจากระบบผลิต พลังงานแสงอาทิตย์บนหลังคาได้

  ปัจจุบันด้วยการสนับสนุนทางด้าน Internet of Things (IoT) ประกอบกับราคาของเซนเซอร์ และอุปกรณ์อัจฉริยะต่างๆ เริ่มมีราคาที่ถูกลง และเป็นที่นิยมในตลาดมากขึ้นโดยเฉพาะอย่างยิ่ง ในส่วนของบ้านหรืออาคารอัจฉริยะ รวมไปถึงอุปกรณ์ต่างๆในระบบไฟฟ้า การไฟฟ้าส่วนภูมิภาค จึงได้มีการวิจัยและพัฒนาแพลทฟอร์มเพื่อเชื่อมต่ออุปกรณ์ต่างๆภายในบ้านและอาคารให้ทำงาน ประสานสัมพันธ์กันในการจัดการด้านพลังงานให้มีประสิทธิภาพสูงที่สุด ส่งเสริมการใช้พลังงาน จากพลังงานทดแทนเช่นระบบผลิตพลังงานไฟฟ้า ที่มีชื่อว่า PEA HiVE
  Platform มีเป้าหมายที่จะเป็นระบบแบบ open-source, open-architecture IoT platform ซึ่งจะสามารถทำงานร่วมกับอุปกรณ์จากหลากหลายผลิตภัณฑ์รวมไปถึงอุปกรณ์ที่พัฒนาโดย นักประดิษฐ์ได้ PEA HiVE จะสามารถทำงานร่วมกับเทคโนโลยีสื่อสารที่หลากหลาย ได้แก่ Ethernet (IEEE 802.3), Serial (RS-485), ZigBee (IEEE 802.15.4), และ Wi-Fi (IEEE 802.11) รวมไปถึงโปรโตคอลสื่อสารต่างๆ เช่น  MQTT, BACnet, Modbus, Web, ZigBee API, OpenADR, และ OCPP เป็นต้น

  PEA HiVE เป็น IoT แพลตฟอร์มสำหรับระบบบริหารจัดการพลังงานภายในบ้านและอาคาร โดยมีวัตถุประสงค์หลักในการทำให้เครื่องใช้ไฟฟ้าจากหลายๆ ผลิตภัณฑ์ที่มีเทคโนโลยีระบบสื่อสารที่หลากหลาย ยกตัวอย่างเช่น อินเวอร์เตอร์ ที่ใช้การสื่อสารผ่าน Modbus หรือ เครื่องปรับอากาศ ที่ใช้การสื่อสารผ่านระบบ Cloud ให้สามารถทำงานร่วมกันได้
  มีซอฟต์แวร์ที่ช่วยให้ผู้อยู่อาศัยภายในบ้านหรือภายในอาคารได้เข้าใจและบริหารจัดการการใช้พลังงานไฟฟ้าภายในบ้านหรืออาคารได้อย่างอัตโนมัติให้สอดคล้องกับไฟฟ้าจากพลังงานแสงอาทิตย์ที่ผลิตได้โดยมีเป้าหมายสำคัญในการจัดการการใช้พลังงานไฟฟ้าสุทธิในแต่ละปี ให้เป็นศูนย์ (Net-Zero Energy)

  ด้วยระบบ PEA HiVE ผู้อยู่อาศัยภายในบ้าน และอาคาร จะสามารถติดตามค่าไฟ ปริมาณการใช้พลังงานไฟฟ้า ปริมาณการผลิตไฟฟ้าจากพลังงานแสงอาทิตย์ ข้อมูลจากเซนเซอร์ และข้อมูลจากเครื่องใช้ไฟฟ้าต่างๆ ได้แบบ Real-time นอกจากนี้ยังสามารถเลือกแอพพลิเคชั่น ที่เหมาะสมกับความต้องการของผู้อยู่อาศัยได้ ยกตัวอย่างเช่น Home comfort management applicationซึ่งจะทำการปรับเปลี่ยนอุณหภูมิของเครื่องปรับอากาศและปรับความสว่างของหลอดไฟให้พอเหมาะทำให้สามารถช่วยลดค่าไฟลงได้

  **คำถามและข้อคิดเห็นในที่ประชุม**

  *คำถามที่ 1 จากคุณสุรงค์ บูลกุล:*

  กฟภ. มีแผนที่จะพัฒนา battery energy storage เพื่อนำมาประยุกต์ใช้กับ กฟภ. ได้อย่างไร

  *ตอบ* กฟภ. อยู่ระหว่างการศึกษาการพัฒนา battery energy storage และมีแผนที่จะนำ ​battery energy storage มาศึกษาและใช้งานตั้งแต่ระดับของบ้านพักอาศัย อาคารสำนักงาน โรงงาน และระบบ microgrid ที่อำเภอขุนแปะ จังหวัดลำปาง และระบบ microgrid ที่อำเภอแม่สะเรียง จังหวัดแม่ฮ่องสอน

  *คำถามที่ 2 จากคุณอธิคม  เต็มศิริ*

  กฟภ. มีแผนที่จะพัฒนาและบริหารจัดการระบบ Micro-grid อย่างไร

  *ตอบ* ปัจจุบัน กฟภ.มีแผนเร่งรัดการสร้างต้นแบบ Smart Grid, Microgrid, Energy Storage และพัฒนาโครงสร้างพื้นฐานรองรับ เพื่อรองรับพลังงานทดแทนและเทคโนโลยีสมัยใหม่ในยุคดิจิทัล ส่วนของแผนที่จะพัฒนาและบริหารจัดการระบบ Micro-grid นั้นจะพัฒนาทั้งกริดระดับ kW ที่เป็นระดับชุมชน และกริดระดับ MW

  *คำถามที่ 3 คุณคุรุจิต  นาครทรรพ*

  ได้ถามถึงกลุ่มลูกค้าที่จะซื้อ PEA HiVE Platform มาใช้งานและจุดเด่นของ Platform ที่เหนือกว่าเอกชนรายอื่น

  *ตอบ* กลุ่มลูกค้าเป้าหมายของ กฟภ. ในระยะแรกคือกลุ่มลูกค้าบริษัทอสังหาริมทรัพย์ ที่มีโครงการบ้านจัดสรรต่างๆ และต้องการมีสินค้าและบริการที่อยู่เหนือคู่แข่งในระดับเดียวกันหรือที่สูงกว่า จุดแข็งและข้อได้เปรียบของ กฟภ. ที่มีต่อคู่แข่งอื่นๆ นอกจากด้านการพัฒนาเทคโนโลยี Internet of Things แล้ว คือข้อมูลของลูกค้าและข้อมูลของระบไฟฟ้าของลูกค้าจำนวน 19 ล้านราย ที่ กฟภ. ให้บริการ มีปริมาณมหาศาลและเป็นแหล่งของ Big data ที่สามารถนำมาวิเคราะห์และพัฒนาต่อยอดให้เกิดคุณค่าและมีประโยชน์ต่อเจ้าของบ้านและผู้ใช้งาน PEA HiVE Platform ได้ เช่นการให้บริการ after sale service ในรูปแบบของ chatbot ให้คำแนะนำการใช้อุปกรณ์ไฟฟ้าต่างๆ การประหยัดพลังงาน รวมไปถึงเรื่องความปลอดภัย และการตอบข้อสงสัยต่างๆ

  4. คุณอธิคม  เต็มศิริ แนะนำให้ PEA HiVE Platform มีแพกเกจการันตีผลการประหยัดไฟให้ลูกค้าที่ซื้อ PEA HiVE มาใช้

  5. คุณสุรงค์ บูลกุลแนะนำให้ PEA HiVE Platform เพิ่มส่วนของ Payment Platform เข้าไป เพื่อเพิ่มความสะดวกให้กับลูกค้า 19 ล้านรายในการชำระค่าบริการต่างๆ รวมไปถึงการขยายผลการนำไปใช้ต่อในอนาคตกับ PEA HiVE Platform ที่ลูกค้าสามารถที่จะซื้ออุปกรณ์ไฟฟ้าต่างๆ รวมไปถึง solar inverter และ battery energy storage และสามารถชำระเงินได้ง่ายๆ ผ่านทาง mobile application ได้

  ข้อมูลเพิ่มเติมของ PEA HiVE Platform สามารถดูรายละเอียดได้ที่ :

  [1] https://www.pea.co.th/ข่าวสารประกาศ/ข่าวประชาสัมพันธ์/ArtMID/542/ArticleID/40423/PEA-พัฒนาต้นแบบระบบบริหารและจัดการพลังงานอัจฉริยะ-PEA-HiVE-Platform-สำหรับบ้านพักอาศัย
  [2] http://www.krobkruakao.com/ข่าวเศรษฐกิจ/51857/PEA-HiVE-Platform-สำหรับบ้านพักอาศัย.html
  [3] https://www.marketingoops.com/pr-news/pea-hive-platform/
  [4] https://www.youtube.com/watch?v=aA5I-YvIsAc
  
